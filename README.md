# ---
Κάθε καλοκαίρι, στο νησί μας και όχι μόνο, παρατηρούνται πολλές πυρκαγιές. Μετά από τις φετινές τραγωδίες στην Αθήνα και Εύβοια θεωρήσαμε πώς δεν πρέπει να αφήσουμε το πρόβλημα να επεκταθεί περαιτέρω. Μετά από μια ανταλλαγή ιδεών, προέκυψε η λύση! Ένας αισθητήρας θερμοκρασίας προγραμματισμένος, έτσι ώστε όταν η θερμοκρασία ανεβαίνει πάνω από τους 'x' βαθμούς, να ειδοποιεί μέσω Bluetooth την πλησιέστερη αρχή. Ο αισθητήρας, θα προφυλάσσεται από πιθανές καταστροφές αφού θα είναι στο εσωτερικό ενός κουτιού φτιαγμένο από PLA πλαστικό 3D printer. Ο αισθητήρας θα τοποθετείται στο υψηλότερο δυνατό σημείο κάποιου μεγάλου δέντρου. Όταν ανιχνευτεί ανησυχητική αύξηση της θερμοκρασίας, εκτός από το Bluetooth, θα ενεργοποιείται ενας συναγερμός (buzzer) για την ειδοποίηση των ανθρώπων και ζώων που θα βρίσκονται κοντά στην εστία της φωτιάς. Ο αριθμός των προγραμμάτων, θα ποικίλει ανάλογα με την έκταση του δάσους. Το σύστημα θα τροφοδοτείται από τον συνδυασμό ηλιακής ενέργειας και μιας δευτερεύουσας πηγής ενέργειας όπως μπαταρία. Τα συστήματα, θα επικοινωνούν μεταξύ τους μέσω Bluetooth.
